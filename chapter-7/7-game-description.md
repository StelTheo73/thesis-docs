# Educational Game Development

Στα προηγούμενα κεφάλαια συζητήταμε για το gamification και παρουσιάσαμε βασική θεωρία για κβαντική υπολογιστική και μερικές από τις πιο γνωστές κβαντικές πύλες. Στη συνέχεια θα παρουσιάσουμε το εκπαιδευτικό παιχνίδι που δημιουργήθηκε, προκειμένου οι εκπαιδευόμενοι να μάθουν την έννοια της υπέρθεσης και να εξοικειωθούν με τη χρήση ορισμένων κβαντικών πυλών.

Το παιχνίδι που αναπτύχθηκε ονομάζεται _Qubity_ και είναι μία παραλλαγή του arcade video game _Space Invaders_. Συνδυάζει τα χαρακτηριστικά ενός "Shoot 'em up" game με την επίλυση puzzle. Το παιχνίδι απευθύνεται σε φοιτητές πανεπιστημίου, καθώς σε ορισμένα επίπεδα απαιτείται η γνώση μιγαδικών αριθμών για την επίλυση του puzzle. Ωστόσο, στα αντίστοιχα επίπεδα υπάρχει η απαραίτητη θεωρία για την επίλυση του puzzle, οπότε ένας παίκτης με ευχέρια σε μαθηματικές πράξεις θα μπορούσε να ολοκληρώσει το επίπεδο ακόμη και αν δε γνωρίζει μιγαδικούς αριθμούς.

## Game Description

Το παιχνίδι αποτελείται από 30 επίπεδα, στα οποία ο παίκτης καλείται να λύσει ένα puzzle χρησιμοποιώντας ορισμένες κβαντικές πύλες. Ο παίκτης χειρίζεται ένα διαστημόπλοιο, του οποίου η θέση καθορίζεται από την κατάσταση ενός κβαντικού καταχωρητή. Ο παίκτης μπορεί να αλλάξει τη θέση του διαστημοπλοίου επιδρώντας σε κάποιο qubit με μία από τις διαθέσιμες κβαντικές πύλες.

Τα πρώτα 17 επίπεδα έχουν καταχωρητή του ενός qubit και οι διαθέσιμες πύλες είναι οι Pauli-X, Pauli-Y, Pauli-Z και Hadamard. Τα υπόλοιπα 13 επίπεδα έχουν καταχωρητή των 2 qubit και οι διαθέσιμες πύλες είναι οι Pauli-X, Pauli-Z και Hadamard. Σε κάθε επίπεδο υπάρχουν 2, 4 ή 8 διαφορετικές καταστάσεις στις οποίες μπορεί να βρεθεί το διαστημόπλοιο, ανάλογα με το πλήθος των qubit και τις διαθέσιμες πύλες.

< Εικόνα από κάποιο level >

Σε κάθε επίπεδο, υπάρχουν ένας ή περισσότεροι αστεροειδείς - στόχοι. Ο παίκτης πρέπει να μετακινήσει το διαστημόπλοιο κάτω από τους στόχους, αλλάζοντας την κατάσταση του καταχωρητή. Στη συνέχεια πρέπει να καταστρέψει τους αστεροειδείς, εκτοξεύοντας πυραύλους. Αρκετά επίπεδα έχουν παραπάνω από μία λύσεις, όμως για να συλλεχθούν οι μέγιστοι πόντοι πρέπει να χρησιμοποιηθεί ο ελάχιστος αριθμός πυλών και όσο το δυνατόν λιγότεροι πύραυλοι.

Το παιχνίδι συνοδεύεται από ένα quiz 12 ερωτήσεων, προκειμένου οι παίκτες να ελέγχουν τις γνώσεις που απέκτησαν παίζοντας το παιχνίδι. Το quiz αποτελείται από 3 θεωρητικές ερωτήσεις και 9 ερωτήσεις υπολογισμού δράσης κβαντικής πύλης.

## Screens

### Home Screen
